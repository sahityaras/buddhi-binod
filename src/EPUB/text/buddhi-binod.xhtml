<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>बुद्धि-विनोद</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="ct-top"><div style="text-align:center;"><b>श्रीः</b></div></div>
<div class="ct-bottom"><div style="text-align:center;"><b><span style="font-size:144%;">बुद्धि-विनोद</span></b></div></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>कहाँ थियो वास अघी म को थिएँ<br/>
कसो हुँदा यो पिजरा लिंदो भएँ । <br/>
कहाँ छ जानू कुन साथ लीकन<br/>
तँलाइ मालुम् छ कि यो कुरा मन ? ॥१॥<br/>
<br/>
म वाच्य को हो कसरी कहाँ बसी-<br/>
रहेछ त्यो इन्द्रिय-जालमा फसी । <br/>
चिनिन्न आफूकन आफुले किन<br/>
तँलाइ मालुम् छ कि यो कुरा मन ? ॥२॥<br/>
<br/>
स्वयं निराधारविषे टनाटन<br/>
असंख्य ब्रह्माण्ड खडा गरीकन । <br/>
जगत् जमायो कुन कर्मिले किन ?<br/>
तँलाइ मालुम् छ कि यो कुरा मन ? ॥३॥
</p>
</div> <span/><div class="poem">
<p>कदापि कत्ती नलगाइ ठक्कर<br/>
ग्रहादिलाई दिनहूँ निरन्तर । <br/>
घुमाउने को छ खडा भईकन<br/>
तँलाइ मालुम् छ कि यो कुरा मन ? ॥४॥<br/>
<br/>
निशाविषे माथि सधैं वरीपरी<br/>
अनन्त ज्योति गजमोतिले सरी । <br/>
झुलीरहेका किन छन् ती को हुन<br/>
तँलाइ मालुम् छ कि यो कुरा मन ? ॥५॥<br/>
<br/>
समस्त आकाशविषे टनाटन<br/>
थरी-थरी सुन्दर सृष्टि साधन ।<br/>
भएछ उत्पन्न कसो गरीकन<br/>
तँलाइ मालुम् छ कि यो कुरा मन ? ॥६॥<br/>
<br/>
स्वभाव धर्माऽऽदि जुदा जुदा धरी<br/>
विशाल यो विश्वविषे थरी थरी । <br/>
कसो हुँदा जीव जमे कडोरन<br/>
तँलाइ मालुम् छ कि यो कुरा मन ? ॥७॥<br/>
<br/>
अशेष आब्रह्म पिपीलिकातक<br/>
शरीर एकै उहि पाञ्च-भौतिक । <br/>
परन्तु भोग्यादि घटी बढी किन ?<br/>
तँलाइ मालुम् छ कि यो कुरा मन ? ॥८॥
</p>
</div> <span/><div class="poem">
<p>झिलिक्क झिल्के बिजुली सरी सब <br/>
तुरुन्त छोडीकन जीवनोत्सव । <br/>
अहो ! कती जीव गए कहाँ किन ? <br/>
तँलाइ मालुम् छ कि यो कुरा मन ? ॥९॥<br/>
<br/>
बुढो पुरानो बदली प्रति-क्षण<br/>
नयाँ-नयाँ सृष्टिविषे टनाटन । <br/>
सजाउने को छ मजा लिईकन ?<br/>
तँलाइ मालुम् छ कि यो कुरा मन ? ॥१०॥<br/>
<br/>
कती म जस्ता उहिल्यै बितीसके<br/>
कती सुतेका छन बाँचुँला म के । <br/>
भनी कुनै कत्ति नआत्तिने किन ? <br/>
तँलाइ मालुम् छ कि यो कुरा मन ? ॥११॥<br/>
<br/>
समस्त सृष्टि स्थितिका नियामक<br/>
विरञ्चि नारायण शङ्करादिक । <br/>
कहाँ बसेका छन गुप्त भैकन ?<br/>
तँलाइ मालुम् छ कि यो कुरा मन ? ॥१२॥<br/>
<br/>
अहो ! उनै जीव कुनै ति देवता<br/>
कुनै घुमेका गुहुमा यताउता । <br/>
कहाँ गए ईश दया-निकेतन<br/>
तँलाइ मालुम् छ कि यो कुरा मन ? ॥१३॥
</p>
</div> <span/><div class="poem">
<p>सबै सुखाऽऽस्वाद लिऊँ भनीकन<br/>
प्रवृत्त लाखौंतिर भै रहेछन । <br/>
तथापि देखिन्न सुखी कुनै किन ?<br/>
तँलाइ मालुम् छ कि यो कुरा मन ? ॥१४॥<br/>
<br/>
जहाँ दशै  द्वार सधैं खुला छन<br/>
अहो ! उही प्राण समीर भाजन । <br/>
फुसूफुसू सास नसिद्धिनू  किन ?<br/>
तँलाइ मालुम् छ कि यो कुरा मन ? ॥१५॥<br/>
<br/>
हरेक गर्भाऽन्तरमा पसीकन<br/>
बराबरी बालक बालिकागण । <br/>
बनाउने ती गणितज्ञ को हुन ?<br/>
तँलाइ मालुम् छ कि यो कुरा मन ? ॥१६॥<br/>
<br/>
अनादि संसारविषे कुनै दिन<br/>
जताततै स्त्री जति शून्य भैकन । <br/>
नजन्मनू केवल पूरुषै किन ?<br/>
तँलाइ मालुम् छ कि यो कुरा मन ? ॥१७॥<br/>
<br/>
गुटूमुटू भैकन गर्भ-जालमा<br/>
बसी कठै ! अञ्जलि जोरि भालमा । <br/>
कराउँदा बन्धुहरू थिए कुन ?<br/>
तँलाइ मालुम् छ कि यो कुरा मन ? ॥१८॥
</p>
</div> <span/><div class="poem">
<p>झलक्क देखी निज-कर्म-पद्धति<br/>
उजार भै ईश्वरको गरी नति । <br/>
उहाँ गरेको कुन हो निवेदन ?<br/>
तँलाइ मालुम् छ कि यो कुरा मन ? ॥१९॥<br/>
<br/>
थियो जती गर्भविषे विरक्तता<br/>
गयो सबै त्यो जनमेपछी कता ?<br/>
हुँदैन केही पनि सम्झना किन ?<br/>
तँलाइ मालुम् छ कि यो कुरा मन ? ॥२०॥<br/>
<br/>
परत्र यस्तो छ यसो गर्‍यो भने<br/>
यसो-यसो हुन्छ भनेर देखने । <br/>
नआउने कोहि पनी यहाँ किन ?<br/>
तँलाइ मालुम् छ कि यो कुरा मन ? ॥२१॥<br/>
<br/>
शरीर हो कारण पुण्य पापको<br/>
ढल्यो यहीं त्यो त बनी बिकामको । <br/>
परत्रमा यो सब भोगने कुन ?<br/>
तँलाइ मालुम् छ कि यो कुरा मन ? ॥२२॥<br/>
<br/>
असत्य संसार असत्य देह यो<br/>
असत्यको भोग असत्य नै भयो । <br/>
म सत्य आत्मा फिर जन्मने किन ?<br/>
तँलाइ मालुम् छ कि यो कुरा मन ? ॥२३॥
</p>
</div> <span/><div class="poem">
<p>प्रमाणशाली श्रुति शास्त्र जो छन<br/>
अहो ! उनैमा झगडा टनाटन । <br/>
यथार्थ के हो किन छैन मेलन ?<br/>
तँलाइ मालुम् छ कि यो कुरा मन ? ॥२४॥<br/>
<br/>
कतै छ एकत्व कतै अनेकता<br/>
कतै सबै शून्य कतै क्रियात्मता । <br/>
म सत्य मानूँ कसको विवेचन ? <br/>
तँलाइ मालुम् छ कि यो कुरा मन ? ॥२५॥<br/>
<br/>
श्रुति, स्मृति, तन्त्र, पुराण मन्थन<br/>
गरेर बोक्रे झगडा लिईकन । <br/>
यथार्थ जान्यो कसले सनातन<br/>
तँलाइ मालुम् छ कि यो कुरा मन ? ॥२६॥<br/>
<br/>
जता जता दृष्टि दियो उतैतिर<br/>
कथा प्रपञ्चाऽऽदि अनन्त सुन्दर । <br/>
महर्षिले जाल रचे वृथा किन ?<br/>
तँलाइ मालुम् छ कि यो कुरा मन ? ॥२७॥<br/>
<br/>
पराशर, व्यास, वशिष्ठ, जैमिनी<br/>
शुकाऽऽदि जो जो पहिले भए मुनि । <br/>
गए ति के काम गरी कहाँ छन ?<br/>
तँलाइ मालुम् छ कि यो कुरा मन ? ॥२८॥
</p>
</div> <span/><div class="poem">
<p>जमाइ साम्राज्य बसी नृपाऽऽसन<br/>
प्रजा खुशी पारि हुकूम् चलाउन । <br/>
चटक्क छोडी किन ती पसे वन ?<br/>
तँलाइ मालुम् छ कि यो कुरा मन ? ॥२९॥<br/>
<br/>
चुनेर जम्मा गरि कामिनी जन<br/>
असीम आनन्द लुटी लिनाकन । <br/>
शुकादिको चित्त गएन हो किन ?<br/>
तँलाइ मालुम् छ कि यो कुरा मन ? ॥३०॥<br/>
<br/>
कलत्र पुत्राऽऽदि सबै वरीपरि<br/>
लगाइ घेरा गफले जुलुम् गरी । <br/>
शुकाऽऽदिले काल नफालनू किन ?<br/>
तँलाइ मालुम् छ कि यो कुरा मन ? ॥३१॥<br/>
<br/>
असत्य संसार सदैव देखिने<br/>
छ सत्य जो सो कहिल्यै नदेखिने । <br/>
विचित्र उल्टो परिपञ्च यो किन ?<br/>
तँलाइ मालुम् छ कि यो कुरा मन ? ॥३२॥<br/>
<br/>
कहाँ छ वैकुण्ठ कहाँ छ रौरव<br/>
विचार को गर्दछ कर्मको सब । <br/>
यथार्थमा तत्त्व छ शास्त्रको कुन ?<br/>
तँलाइ मालुम् छ कि यो कुरा मन ? ॥३३॥
</p>
</div> <span/><div class="poem">
<p>प्रजा धरामा धरणी फणीशमा<br/>
फणीश पानी-बिच, पानी हो कहाँ ?<br/>
मिलेन विश्रान्ति जवाब हो कुन ?<br/>
तँलाइ मालुम् छ कि यो कुरा मन ? ॥३४॥<br/>
<br/>
जमाउने सृष्टि सदा चतुर्मुख<br/>
उडाउने शङ्कर सृष्टिको सुख । <br/>
हुँदैन होला झगडा अहो ! किन ?<br/>
तँलाइ मालुम् छ कि यो कुरा मन ? ॥३५॥<br/>
<br/>
जगत्-व्यवस्था जसमा छ सन्तत<br/>
उनै स्वयं कृष्ण पराङ्गना-रत ।<br/>
कहाँ गयो उत्कट वेद-बन्धन ?<br/>
तँलाइ मालुम् छ कि यो कुरा मन ? ॥३६॥<br/>
<br/>
घसी खरानी शिरमा जटा धरी<br/>
श्मशानमा नित्य बनी दिगम्बरी ।<br/>
लडीरहेका शिव हो अहो ! किन ?<br/>
तँलाइ मालुम् छ कि यो कुरा मन ? ॥३७॥<br/>
<br/>
विलासिनी दिव्य अनन्त अप्सरा<br/>
छँदाछँदै यौवन-भार मन्थरा । <br/>
फसे अहिल्यासित इन्द्र गै किन ?<br/>
तँलाइ मालुम् छ कि यो कुरा मन ? ॥३८॥
</p>
</div> <span/><div class="poem">
<p>पिएर गीताऽमृत शान्त भैकन<br/>
कुटुम्ब-हत्या-तिर लागनू किन ?<br/>
किरीटिले तत्व बुझे अहो ! कुन ?<br/>
तँलाइ मालुम् छ कि यो कुरा मन ? ॥३९॥<br/>
<br/>
जती जगत्मा छ मनुष्यको गण<br/>
उती सबैका मनु मूल कारण । <br/>
छँदा-छँदै जाति पृथक् बने किन ?<br/>
तँलाइ मालुम् छ कि यो कुरा मन ? ॥४०॥ <br/>
<br/>
कतै महापाप छ मद्य गोवध<br/>
कतै यही धर्म गनिन्छ मुख्यतः । <br/>
पत्याउने के नपत्याउने  कुन ?<br/>
तँलाइ मालुम् छ कि यो कुरा मन ? ॥४१॥<br/>
<br/>
निबद्ध एकै पतिमा वधू जन<br/>
वधू हजारौं पतिले हुने लिन । <br/>
चलेन पत्नीव्रतको प्रथा किन ?<br/>
तँलाइ मालुम् छ कि यो कुरा मन ? ॥४२॥<br/>
<br/>
विभाग वर्णाऽऽश्रमको गरीकन<br/>
जुदा जुदा जाति खडा गराउन । <br/>
समर्थ को हो किन यो गरेछन ? <br/>
तँलाइ मालुम् छ कि यो कुरा मन ? ॥४३॥
</p>
</div> <span/>
<div class="poem">
<p>अनन्त कष्ट व्यवसाय वैदिकी<br/>
क्रिया छ जो सोहि भलो भनी सिकी ?<br/>
बडो बखेडा ऋषिले लिए किन ? <br/>
तँलाइ मालुम् छ कि यो कुरा मन ? ॥४४॥<br/>
<br/>
डटी जुता, कोट छडी लिईकन<br/>
रवाफी भै मोजमजा उडाउन । <br/>
खराब ठान्यो ऋषिवृन्दले किन ? <br/>
तँलाइ मालुम् छ कि यो कुरा मन ? ॥४५॥<br/>
<br/>
यती पछी हुन्छ अवश्य सो कुरा<br/>
भनेर सम्पूर्ण बुझी पुरा पुरा । <br/>
युग-व्यवस्था गरने ति को हुन ?<br/>
तँलाइ मालुम् छ कि यो कुरा मन ? ॥४६॥<br/>
<br/>
त्रिकाल-दर्शी जगतै कपाउने<br/>
कठै ! उही ब्राह्मण-वर्ग हो भने । <br/>
दरिद्र कुत्ता सरि आज भो किन ?<br/>
तँलाइ मालुम् छ कि यो कुरा मन ? ॥४७॥<br/>
<br/>
महर्षिकै हौं सब हामि सन्तति<br/>
उनै पुराना छन मन्त्रपद्धति । <br/>
तथापि आशीष नलागने किन ? <br/>
तँलाइ मालुम् छ कि यो कुरा मन ? ॥४८॥
</p>
</div> <span/><div class="poem">
<p>दयालू सर्वज्ञ ठुला अनीश्वर<br/>
प्रसिद्ध हाम्रा अघिका मुनीश्वर । <br/>
कठै कुनै आज नपाइने किन ? <br/>
तँलाइ मालुम् छ कि यो कुरा मन ? ॥४९॥<br/>
<br/>
अनन्त बाटा बटुवा छ एक यो । <br/>
विचारमा रङ्‌मङिदा जनम् गयो । <br/>
छँदै छ शङ्का अब कृत्य हो कुन ?<br/>
तँलाइ मालुम् छ कि यो कुरा मन ? ॥५०॥<br/>
<br/>
कतै कसैको मराणान्त दुर्गति<br/>
कतै भने सम्पतिमाथि सम्पति । <br/>
छ पक्षपाती सब जातिको किन ?<br/>
तँलाइ मालुम् छ कि यो कुरा मन ? ॥५१॥<br/>
<br/>
उही कुलो खेत बिऊ सबै उही<br/>
उसै गरी रोपिदिए पनि कहीं । <br/>
हुँदैन धान्याऽऽदिक चैत्रमा किन ?<br/>
तँलाइ मालुम् छ कि यो कुरा मन ? ॥५२॥<br/>
<br/>
अगाडि अध्यात्मविषे थियो जति<br/>
थिएन की शिल्पविषे उती मति । <br/>
बनेन होला किन रेल, बेलुन ?<br/>
तँलाइ मालुम् छ कि यो कुरा मन ? ॥५३॥
</p>
</div> <span/><div class="poem">
<p>नयाँ कुनै दुर्बिन, यन्त्रको रती<br/>
सहाय केही नलिई ग्रह-स्थिति । <br/>
अगाडिकाले कसरी बुझे हुन ?<br/>
तँलाइ मालुम् छ कि यो कुरा मन ? ॥५४॥<br/>
<br/>
ग्रहाऽऽदिको त्यो उदयास्त पारने<br/>
सुवर्णको पर्वत-राज हो भने । <br/>
नदेखिनू उत्तरतर्फ त्यो किन ?<br/>
तँलाइ मालुम् छ कि यो कुरा मन ? ॥५५॥<br/>
<br/>
नदी र नालाहरु रेलिदा सब<br/>
समुद्र उर्लेर तुरुन्त बेढब । <br/>
समस्त पृथ्वी नडुबाउनू किन ?<br/>
तँलाइ मालुम् छ कि यो कुरा मन ? ॥५६॥<br/>
<br/>
उही छ माथी तलको नभस्तल<br/>
तथापि वृन्त-च्युत बृक्षका फल । <br/>
नजानु माथी कहिल्यै पनी किन ?<br/>
तँलाइ मालुम् छ कि यो कुरा मन ? ॥५७॥<br/>
<br/>
गडेर हेर्‍यो दुनियाँ जती जती<br/>
तरङ्ग शङ्का बढने उती उती । <br/>
हुँदैन कत्ती पनि शान्तता किन ?<br/>
तँलाइ मालुम् छ कि यो कुरा मन ? ॥५८॥
</p>
</div> <span/><div class="poem">
<p>यसो गरेदेखि परिन्छ नेलमा<br/>
भनी बुझेकै छ तथापि जेलमा । <br/>
परीरहेकै दुनियाँ  अहो ! किन ?<br/>
तँलाइ मालुम् छ कि यो कुरा मन ? ॥५९॥<br/>
<br/>
जती कमायो धन धान्य सम्पति<br/>
तुरुन्त तृष्णा लहरी उती उती । <br/>
बढेर जाने जनमैभरी किन ?<br/>
तँलाइ मालुम् छ कि यो कुरा मन ? ॥६०॥<br/>
<br/>
कलत्र पुत्राऽऽदि यहाँ जती छन<br/>
सबै ति थोरै दिनका भनीकन । <br/>
बुझेपछी मुग्ध हुनू वृथा किन ?<br/>
तँलाइ मालुम् छ कि यो कुरा मन ? ॥६१॥<br/>
<br/>
प्रिया छ जो यौवनमा विलासिनी<br/>
पछी उही डङ्किनि धैर्य नाशिनी । <br/>
रिसाउँछे दूर छि छी गरी किन ?<br/>
तँलाइ मालुम् छ कि यो कुरा मन ? ॥६२॥<br/>
<br/>
जहाँ छ सम्पत्ति तहाँ सबै जन<br/>
अघी-पछी लागि सधैं खडा छन । <br/>
जगत् बिरानू धन रित्तिदा किन ? <br/>
तँलाइ मालुम् छ कि यो कुरा मन ? ॥६३॥
</p>
</div> <span/><div class="poem">
<p>मरेर जानेछु म एकलै भनी<br/>
यथार्थ जाहेर छँदाछँदै पनि । <br/>
अनेक टन्टा बटुलीलिनू किन ? <br/>
तँलाइ मालुम् छ कि यो कुरा मन ? ॥६४॥<br/>
<br/>
शरीर कच्चा छ उमेर अस्थिर<br/>
नपर्खने काल सधैं छ घर्-घर । <br/>
हिरिक्क व्यर्थै सुखमा हुनू किन ? <br/>
तँलाइ मालुम् छ कि यो कुरा मन ? ॥६५॥<br/>
<br/>
तरङ्गमा रङ्-मङिदा यसै म ता<br/>
अहो ! पुगेंछू अहिल्यै कता कता । <br/>
कसो गरे मिल्दछ शान्ति-साधन<br/>
बता बुझेसम्म अलीकता मन ! ॥६६॥<br/>
<br/>
मन:– <br/>
म निस्कनाले जननी ! तिमीकन<br/>
परेछ यो घोर अनर्थ चिन्तन । <br/>
म भित्र आएँ अब के छ लस्फस <br/>
थपक्क बाबासित शान्त भै बस ॥६७॥<br/>
<br/>
<span style="display:inline-block; text-align:center; width:100% ;"> ॥ समाप्त ॥</span>
</p>
</div></div>
</div>
</div>
  </body>
</html>
